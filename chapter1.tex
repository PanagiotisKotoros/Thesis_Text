\chapter{Εισαγωγή}
			Η Επιστήμη των Υπολογιστών έχει ραγδαία εξέλιξη στις μέρες μας. Από τα πρώιμα κιόλας στάδια της εξέλιξης των υπολογιστών υπήρχε η ιδέα ενός υπολογιστικού συστήματος το οποίο  θα μπορούσε να σκεφτεί, να μάθει, να συζητά και εν ολίγοις να προσομοιώνει την ανθρώπινη συμπεριφορά. Ο τομέας αυτός σήμερα βρίσκεται σε ένα αρκετά ικανοποιητικό στάδιο αλλά δε σταματά να εξελίσσεται όσο περνάει ο καιρός και το όνομά του είναι Τεχνητή Νοημοσύνη. ‘Ένα από τα παρακλάδια της τεχνητής νοημοσύνης το οποίο θα πραγματευθούν τα επόμενα κεφάλαια είναι η μηχανική μάθηση. Πιο συγκεκριμένα θα ασχοληθούμε με τρόπους με τους οποίους ένα υπολογιστικό σύστημα μπορεί να αναλύσει χειρόγραφα σύμβολα με σκοπό την αναγνώριση τους. Ξεκινώντας από την αρχή συνοπτικά, λέμε ότι μία μηχανή μπορεί να μάθει αλλά τι είναι μάθηση$;$ 
			\title{Intro}
			\setcounter{section}{0}
			\section{Μάθηση}
				Η μάθηση αποτελεί μία από τις θεμελιώδεις ιδιότητες της νοήμονος συμπεριφοράς του ανθρώπου.
				\begin{definition}
Μάθηση είναι η διαδικασία όπου ο μαθητής αποκτά γνώσεις, δεξιότητες, συμπεριφορές και αξίες μέσα από την παράθεση εκπαιδευτικού υλικού και με την εφαρμογή γνωστικών διαδικασιών.
				\end{definition}
				Με βάση τον ορισμό αυτό πόσο πιθανό θα ήταν να δημιουργηθούν υπολογιστικά συστήματα ικανά να μάθουν, να επιτύχουν δηλαδή τη λεγόμενη μηχανική μάθηση$;$
					\subsection{Μηχανική Μάθηση}
Η μηχανική μάθηση αποτελεί υποεπίπεδο της επιστήμης των υπολογιστών που αναπτύχθηκε από την μελέτη της αναγνώρισης προτύπων και της υπολογιστικής θεωρίας μάθησης στην τεχνητή νοημοσύνη. Η μηχανική μάθηση διερευνά τη μελέτη και την κατασκευή των αλγορίθμων που μπορούν να μαθαίνουν από τα δεδομένα και να κάνουν προβλέψεις σχετικά με αυτά. Κάποια παραδείγματα εφαρμογών της μηχανικής μάθησης αποτελούν τα φίλτρα spam ({\en spam filters}), οι μηχανές αναζήτησης, η οπτική αναγνώριση χαρακτήρων ({\en Optical Character Recognition}) αλλά και εικόνων ή συμβόλων. Ένας πιο επίσημος ορισμός που προτάθηκε από τον {\en Tom Michael Mitchell} είναι ο παρακάτω
				\begin{definition}
				 Ένα πρόγραμμα υπολογιστή λέγεται ότι μαθαίνει από μία εμπειρία $Ε$ ως προς μία κλάση εργασιών $Τ$ και ένα μέτρο επίδοσης $Ρ$, αν η επίδοση του σε εργασίες της κλάσης $Τ$, όπως αποτιμάται από το μέτρο $Ρ$, βελτιώνεται με την εμπειρία $Ε$.
				\end{definition}
				Υπάρχουν διάφοροι τρόποι με τους οποίους μπορούμε να επιτύχουμε τη μηχανική μάθηση ένα παράδειγμα, με το οποίο θα ασχοληθούμε παρακάτω, είναι το {\en deep learning}.
				
					% \subsection{\en Deep Learning}
					% Το {\en deep learning} είναι ένα υποσύνολο της μηχανικής μάθησης στην Τεχνητή Νοημοσύνη που έχει δίκτυα ικανά να μαθαίνουν χωρίς επίβλεψη από δεδομένα που είναι αδόμητα ή μη επισημασμένα.  Κάποιες υποκατηγορίες του {\en deep learning} όπως {\en deep neural networks, deep belief networks} και{\en recurrent neural networks} έχουν βρει εφαρμογή σε τομείς όπως αναγνώριση ομιλίας, αναγνώριση ήχου, φιλτράρισμα κοινωνικών δικτύων, μηχανική μετάφραση, βιοπληροφορική, σχεδιασμός φαρμάκων. Ορίζοντας λοιπόν το {\en deep learning}
					% \begin{definition}
					 	%Το {\en deep learning} είναι μια κλάση αλγορίθμων μηχανικής μάθησης η οποία:
					 		%\begin{itemize}
 								% \item Χρησιμοποιεί μια σειρά πολλαπλών στρώσεων μη γραμμικών μονάδων επεξεργασίας για την εξαγωγή και τον μετασχηματισμό χαρακτηριστικών. Κάθε διαδοχική στρώση χρησιμοποιεί την έξοδο από το προηγούμενο επίπεδο ως είσοδο.
 								% \item Να μαθαίνουν τρόπους επίβλεψης (π.χ. ταξινόμησης) ή / και μη εποπτείας.
 								% \item Να μάθουν πολλαπλά επίπεδα αναπαραστάσεων που αντιστοιχούν σε διαφορετικά  αυθέρετα$abstract$ επίπεδα, τα επίπεδα αποτελούν μια ιεραρχία των εννοιών.
							%\end{itemize}
					% \end{definition}

\section{Αναγνώριση Προτύπων}

Η αναγνώριση προτύπων ({\en{Pattern Recognition}}) αποτελεί πεδίο της επιστήμης τον υπολογιστών που έχει σαν στόχο την ανάπτυξη αλγορίθμων για την αυτοματοποιημένη απόδοση κάποιας τιμής ή διακριτού στοιχείου σε εισαγόμενα δεδομένα. Συνήθως τα δεδομένα αυτά είναι κωδικοποιημένα σαν αλληλουχίες αριθμών. Με αυτό τον τρόπο τα δεδομένα ταξινομούνται αυτόματα σε κατηγορίες ή διαχωρίζονται σε ομάδες με βάση κάποια κριτήρια. Το ερευνητικό ενδιαφέρον για την αναγνώριση προτύπων έχει τις ρίζες του στη δεκαετία του 1960, κατά την πρώτη περίοδο ανάπτυξης της πληροφορικής και ειδικότερα τις τεχνητής νοημοσύνης.
\par Οι άνθρωποι και οι ευφυείς οργανισμοί από τα πρώτα κιόλας χρόνια της ζωής τους, εξασκούν την ικανότητα να ταυτοποιούν πραγματικά δεδομένα χρησιμοποιώντας τις αισθήσεις τους και την αντιληπτική τους ικανότητα. Έτσι λοιπόν λαμβάνουν τις κατάλληλες αποφάσεις ώστε να επιβιώσουν στο περιβάλλον τους. Μία μηχανή, όπως ένας ηλεκτρονικός υπολογιστής, πρέπει να εκπαιδευθεί κατάλληλα ώστε να αναγνωρίζει πρότυπα ({\en{patterns}}) και να τα κατηγοριοποιεί αυτόματα σε κατηγορίες. Ανάλογα με την εφαρμογή, συνήθως γίνεται κατάταξη των αντικειμένων σε κλάσεις με τη βοήθεια αλγορίθμων ταξινόμησης.
\par Με βάση το θεωρητικό υπόβαθρο της στατιστικής τη δεδομένη εποχή, η πρώιμη έρευνα της αναγνώρισης προτύπων επικεντρώθηκε στην ανάπτυξη θεωρητικών μεθόδων. Μετά το 1970 πραγματοποιήθηκαν προσπάθειες για την  για την ταχύτερη εξέλιξη του τομέα, ενώ το 1976 ιδρύθηκε η διεθνής Ένωση αναγνώρισης Προτύπων ({\en{}IARP}). Στις μέρες μας οι αλγόριθμοι αναγνώρισης προτύπων έχουν βρει εφαρμογή σε αρκετές επιστήμες όπως για παράδειγμα στην ιατρική (βιοϊατρική τεχνολογία, ανάλυση δεδομένων {\en{DNA}} και άλλες εφαρμογές της βιοπληροφορικής), ή σε άλλα πεδία της πληροφορικής και της επιστήμης ηλεκτρονικού μηχανικού, όπως η μηχανική όραση και η ρομποτική. Η αναγνώριση προτύπων επικαλύπτεται σημαντικά με συγγενή επιμέρους πεδία της τεχνητής νοημοσύνης όπως η μηχανική μάθηση και η εξόρυξη δεδομένων.
\par Οι μέθοδοι αναγνώρισης προτύπων ποικίλουν. Κάθε τρόπος διαφέρει από τους υπόλοιπους και σύμφωνα με τον τρόπο λειτουργίας κάθε μεθόδου, μπορούμε σχεδόν πάντα να βρούμε την καταλληλότερη για το πρόβλημα μας μέθοδο. Κάποιες μέθοδοι είναι: κοντινότερος γείτονας ({\en{Nearest Neighbor}}), γραμμικοί και μη-γραμμικοί κατηγοριοποιητές, {\en{Support Vector Machines}}, κατηγοριοποιητές {\en{Bayes}}.  
\par Σημαντικό κομμάτι κατά τη διαδικασία αναγνώρισης προτύπων επίσης είναι εκπαίδευση και η μάθηση. Η μάθηση είναι ένα φαινόμενο μέσω του οποίου ένα σύστημα έχει εκπαιδευτεί και είναι να ικανό να δώσει αποτελέσματα με συγκεκριμένο τρόπο. Είναι η βασικότερη διαδικασία που πραγματοποιεί ένας αλγόριθμος αυτής της κατηγορίας μιας και θα κρίνει την αποτελεσματικότητα του σύμφωνα με τα αποτελέσματα. Το δείγμα συνήθως χωρίζεται σε δύο κατηγορίες, το δείγμα εκπαίδευσης και το δείγμα εξέτασης. Οι διαφορές μεταξύ τους είναι:\\
\begin{itemize}
\item{ \textbf{Δείγμα Εκπαίδευσης:} Τα στοιχεία του δείγματος σε αυτή τη φάση χρησιμοποιούνται προκειμένου να δημιουργηθεί ένα μοντέλο, το οποίο αποτελείται από τις εικόνες που θα χρησιμοποιηθούν για την εκπαίδευση. Οι κανόνες και οι αλγόριθμοι που χρησιμοποιούνται παρέχουν σχετικές πληροφορίες σχετικά με τον τρόπο σύνδεσης των δεδομένων εισόδου με την απόφαση εξόδου. Το σύστημα εκπαιδεύεται εφαρμόζοντας αυτούς τους αλγορίθμους στο σύνολο δεδομένων. Όλες οι σχετικές πληροφορίες εξάγονται από τα δεδομένα και τα αποτελέσματα καταγράφονται.} %Γενικά, το 80$\%$ των δεδομένων του δείγματος χρησιμοποιούνται σαν δείγμα εκπαίδευσης.}

\item{ \textbf{Δείγμα Εξέτασης:} Τα δεδομένα εξέτασης χρησιμοποιούνται για τη δοκιμή της αποδοτικότητας και της ακρίβειας του συστήματος. Πρόκειται για το σύνολο των δεδομένων που χρησιμοποιείται για να επαληθεύσει εάν το σύστημα παράγει τη σωστή έξοδο μετά την εκπαίδευση του. Γενικά, το 20$\%$ των δεδομένων του δείγματος χρησιμοποιείται για τις δοκιμές. Για παράδειγμα αν ένα σύστημα προσδιορίζει σε ποια κατηγορία ανήκει ένα συγκεκριμένο αντικείμενο και είναι ικανό να αναγνωρίσει σωστά τις επτά κατηγορίες από τις δέκα έχει ποσοστό επιτυχίας 70$\%$}
\end{itemize}

\par Ένα πρότυπο είναι ένα φυσικό αντικείμενο ή μια αφηρημένη έννοια. Ενώ μιλάμε για τις διάφορες κατηγορίες ζώων, μία περιγραφή ενός ζώου αποτελεί ένα πρότυπο. Αν μιλούσαμε για διάφορους τύπους μπαλών, η περιγραφή μια μπάλας είναι ένα μοτίβο. Στην περίπτωση που οι μπάλες θεωρούνται μοτίβα, οι τάξεις θα μπορούσαν να είναι για παράδειγμα μπάλα ποδοσφαίρου, μπάλα μπάσκετ, μπάλα κρίκετ. Δεδομένου ενός νέου μοτίβου πρέπει να προσδιοριστεί η κλάση του. Η επιλογή χαρακτηριστικών και η αναπαράσταση των μοτίβων είναι αρκετά σημαντικό βήμα για την ταξινόμηση προτύπων.
\par Μία προφανής αναπαράσταση ενός μοτίβου θα μπορούσε να είναι ένα διάνυσμα. Κάθε συντεταγμένη του διανύσματος θα αντιπροσωπεύει και ένα χαρακτηριστικό του μοτίβου. Για παράδειγμα, στα σφαιρικά αντικείμενα το διάνυσμα $(25,15)$ θα μπορούσε να περιγράφει στην πρώτη θέση το βάρος της μπάλας, ενώ στη δεύτερη θέση τη διάμετρο της σε εκατοστά. Σε περίπτωση που η σφαίρα αυτή ανήκει στην κατηγορία ένα στο πρόβλημα μας θα μπορούσε να γραφεί $(25,1,1)$ όπου η τρίτη θέση αναπαριστά την κλάση της κάθε σφαίρας.

\par Κάποια πλεονεκτήματα και μειονεκτήματά της αναγνώρισης προτύπων σαν τεχνολογία είναι τα εξής
Θετικά:\\
\begin{itemize}

\item Η αναγνώριση προτύπων επιλύει προβλήματα κατηγοριοποίησης.

\item Η αναγνώριση μοτίβων επιλύει το πρόβλημα της λανθασμένης βιομετρικής ανίχνευσης.

\item Βοηθά στη διάρθρωση των ομιλητών.

\item Μπορεί να βοηθήσει στην ανάπτυξη λογισμικών για άτομα με ειδικές ανάγκες (για παράδειγμα στην αναγνώριση μοτίβων ρούχων για ανθρώπους με προβλήματα όρασης).

\end{itemize} 

Αρνητικά:\\
\begin{itemize}

\item Η προσέγγιση της αναγνώρισης του συντακτικού μοντέλου είναι αρκετά περίπλοκη και χρονοβόρα διαδικασία.

\item  Κάποιες φορές, προκειμένου να έχουμε καλύτερα αποτελέσματα χρειαζόμαστε μεγαλύτερο δείγμα.

\item Δεν υπάρχει συγκεκριμένη εξήγηση στο γιατί αναγνωρίζεται ένα συγκεκριμένο αντικείμενο.


\end{itemize} 

\par Ο τομέας της αναγνώρισης προτύπων χωρίζεται επιπροσθέτως σε άλλες δύο κατηγορίες, την {\en{online}} και την {\en{offline}} αναγνώριση. Στην πρώτη κατηγορία η αναγνώριση γίνεται άμεσα κατά τη διαδικασία ανάγνωσης του εκάστοτε μοτίβου και τα αποτελέσματα είναι διαθέσιμα την ίδια στιγμή. Στη δεύτερη κατηγορία η αναγνώρισης γίνεται συνολικά σε όλα τα σαρωμένα στοιχεία του δείγματος όχι απαραίτητα την ίδια χρονική στιγμή με την καταγραφή τους. Εμείς στα επόμενα κεφάλαια θα ασχοληθούμε με τη δεύτερη κατηγορία, δηλαδή την {\en{offline}} αναγνώριση.
  
  
  \section{Σκοπός} Σκοπός της εργασίας είναι να εισάγει τον αναγνώστη στις βασικές έννοιες της οπτικής αναγνώρισης χαρακτήρων. Ξεκινώντας από τους τομείς της μηχανικής μάθησης και της αναγνώρισης προτύπων και συνεχίζοντας πιο ειδικά, για να καταλήξουμε στην αναγνώριση μουσικών συμβόλων. Θα δούμε τις βασικές έννοιες της οπτικής αναγνώρισης χειρόγραφων μουσικών κειμένων. Επίσης, θα αναφερθούμε σε κάποιους αλγόριθμους κατηγοριοποίησης και στον τρόπο λειτουργίας τους. Τέλος, θα συγκρίνουμε τα αποτελέσματα των αλγορίθμων αυτών στην πράξη. 